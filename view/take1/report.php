<main>
    <div class="contentHeader reportColor">
        <p class="contentTitle">
            Redovisningar
        </p>
    </div>
    <div class="contentBody">

        <div class="kmom">
            <div class="kmomHeader">
                <div class="title">
                    Kmom01
                </div>
                <div class="date">
                    <i>9 April 2017</i>
                </div>
            </div>
            <div class="text">
                <b><i>Hur känns det att hoppa rakt in i klasser med PHP, gick det bra?</i></b>
                <br>
                Det var roligt och jag tyckte att det gick mycket bra. Jag har
                såklart en del tidigare erfarenhet med klasser och objekt nu
                vilket gjorde att det var lätt att hoppa in i samma struktur i
                PHP. Något jag märker är hur jag blir bättre och bättre på att
                strukturera min kod i allmänhet, och nu specifikt i klasser.
                Ibland kan det bli lite rörigt men jag tycker ändå att det går
                frammåt med fart!
                <br><br>
                <b><i>Berätta om dina reflektioner kring ramverk, anax-lite och din me-sida.</i></b>
                <br>
                Första gången vi jobbade med ett ramverk, alltså i Designkursen,
                tyckte jag att det var jobbigt. Man hade ingen aning om hur större
                delen av koden fungerade och man satt bara och nya saker här och
                där. Nu däremot kan jag hänga med helt på hur allt fungerar, vilket
                är vad jag vill, genom att vara med när hela ramverket byggs upp.
                Jag tycker att det har gått mycket bra, även fast det var ett väldigt
                stort första kursmoment. Dock förstår jag varför, det känns som man
                nu har en väldigt stabil grund att bygga på.
                <br><br>
                Det finns såklart fortfarande en del som jag inte är helt införstådd
                i och kan tycka vara knepiga. Alla filer som finns i default/views
                tycker jag kan vara svåra att tyda och förstå hur man ska använda.
                Dock är ju detta som jag nämnde tidigare det förstakursmomentet
                och det finns mycket tid kvar att lära sig.
                <br><br>
                <b><i>Gick det bra att komma igång med MySQL, har du liknande erfarenheter sedan tidigare?</i></b>
                <br>
                Jag har jobbat med SQL en hel del tidigare och tycker att det är
                ganska enkelt. Det är en enkel struktur och språket är inte direkt
                svårt att minnas. Därför hade jag heller inte några problem med att
                komma igång med början av SQL-uppgiften.
            </div>
        </div>

    </div>
    <br><br>
</main>
